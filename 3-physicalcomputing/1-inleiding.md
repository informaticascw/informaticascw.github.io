# Inleiding

## Leerdoelen

Aan het einde van deze module, moet je de volgende dingen kunnen.

Deze sensoren en actuatoren moet je kunnen gebruiken:
- Ingebouwde knop
- Losse knop
- Ingebouwde led’s aan/uit zetten
- Losse led’s aan/uit en dimmen
- Losse piezo buzzer
- Timer

Leerdoelen over aansluitingen op de Micro:bit zijn
- Uitleggen hoe een breadboard intern verbonden is en het kunnen gebruiken.
- Op basis van documentatie de juiste pinnen zijn voor bij sensoren en actuatoren kunnen aangeven.
- Het verschil tussen knop en schakelaar kunnen uitleggen en afhankelijk van de situatie de juiste kunnen gebruiken.
- De werking van een pull up weerstand kunnen uitleggen en pull up weerstanden toepassen.
- De werking van pwm kunnen uitleggen en pwm kunnen toepassen.

Leerdoelen over eenvoudige code zijn
- De makecode omgeving gebruiken voor het maken, opslaan, laden, simuleren, op de microbit uitvoeren van code
- Eenvoudige programma’s maken die de werking van sensoren en actuatoren demonstreren.

Over toestandsdiagrammen moet je het volgende kunnen.
- Toestandsdiagrammen lezen en op basis daarvan de werking beschrijven.
- Toestandsdiagrammen tekenen op basis van een beschrijving.
- Regels van toestandsdiagrammen kunnen toepassen en checken of een diagram daaraan voldoet.
- Een tabel maken van alle overgangen in een toestandsdiagram.

Toestandsdiagrammencode
- Toestandsdiagram omzetten naar Micro:bit-code met toestand eerst [havo + vwo]
- Toestandsdiagram omzetten naar Micro:bit-code met gebeurtenis eerst [vwo]

## Eindopdracht

Deze module wordt afgesloten met een eindopdracht.
- Bij de eindopdracht moet je toestandsdiagrammen en code maken. Je gebruikt sensoren, actuatoren, een Micro:bit en een computer. De exacte inhoud van de eindopdracht krijg je aan het begin van de les. 
- Je doet de eindopdracht in groepjes van twee. De docent geeft aan hoe de groepjes worden samengesteld.
- De eindopdracht wordt tijdens een beperkt aantal lessen op school gemaakt. Je docent geeft aan welke lessen dit zijn. Er is een _beperkte_ inhaalmogelijkheid bij ziekte.
- Tijdens de eindopdracht mag je het lesmateriaal erbij houden, maar je mag geen andere bronnen gebruiken.
- Je levert code en een kort verslag met foto's in, dat maak je tijdens de les.
- De docent kan vragen stellen over wat je hebt ingeleverd.
- Bij de beoordeling telt het resultaat, je houding tijdens de les en eventueel de beantwoording van vragen over wat je hebt ingeleverd.

## Onderdelen die je kunt overslaan

Deze module heeft onderdelen die je kunt overslaan zonder dat je daardoor andere onderdelen niet kunt maken. Dit wordt aangegeven met woorden verdieping, verbreding of ondersteuning.

Verdieping
: Extra onderwerpen die niet op andere plekken in de stof worden
: Geschikt voor leerlingen die klaar zijn en meer onderwerpen willen beheersen.

Verbreding
: Extra uitleg of opgaven om beter te begrijpen waar een onderwerp over gaat.
: Geschikt voor leerlingen die klaar zijn en het onderwerp graag in een bredere context zien.

Ondersteuning
: Extra opgaven om op hetzelfde niveau meer te oefenen.
: Geschikt voor leerlingen die het moeilijk vinden.

Je docent geeft aan welke van deze onderdelen jij mag overslaan.
